# Proje: Kod Uçar, Commit Kalır

## Giriş

![github-logo](https://media.giphy.com/media/du3J3cXyzhj75IOgvA/giphy.gif)

Söz uçar, yazı kalır demişler. Yazılım dünyasında bunun karşılığı "kod uçar, commit kalır" desek yeridir. Projenizi kişisel bilgisayarınızda tutarsanız:

1. Bilgisayarınız arızalandığında, formatlandığında kodunuzu kaybetme tehlikesiyle karşı karşıya kalırsınız.
2. Projenizi başka insanlar ile paylaşamazsınız ve daha kötüsü başka **insanlar projenize katkıda bulunamaz**.

Bu projedeki hedefimiz, GitHub'da bir repo (repository) oluşturmak, yaptığımız değişiklikleri aşama aşama kaydetmek ve diğer geliştiricilerle Github üzerinden işbirliği yapmayı öğrenmek.

## Kullanılacak Araçlar & Teknolojiler

- GitHub
- Git

## Yapılacaklar

1. GitHub'da yeni bir repo (repository) oluşturun.
2. Bu repoyu bilgisayarınıza indirin (clone).
3. Reponun içerisinde bir projenizi koyun bu dosyaları repoya ekleyin (add & commit).
4. Yaptığınız değişiklikleri GitHub'a kaydedin (push).
5. Bu repoda bir 'issue' oluşturun ve çözün.
6. Oluşturduğunuz projeyi 'fork' ederek çoğaltın
7. Bu yeni oluşturulmuş repoda birkaç değişiklik yapın
8. Yaptığınız değişiklikleri ana repoya göndermek için bir 'pull request' oluşturun.
9. Oluşturduğunuz bu PR'ı (pull request) asıl reponuzla birleştirin (merge).
10. <https://github.com/log101/repo-with-a-typo> reposundaki yazım hatalarından birini çözüp PR atın.

## Öğrenilmesi Gereken Konular & Kavramlar

- Git
- GitHub
- Git komutları (clone, add, commit, push, pull)
- Issue
- Pull Request (namı diğer "PR") & Merge
- Fork

## İpuçları

- Git üzerinde çalışırken hep aynı düzeni takip ederiz:
  - add, commit, push, add, commit, push...
- Herhangi bir komutta `force` seçeneği kullanmayın. `force` pişmanlıktır!

## Kendini Biraz Daha Zorlamak İsteyenler İçin

- Markdown dilini kullanarak `README.md` dosyanızı düzenleyin. Bunun için ChatGPT'den yararlanabilirsiniz, projenizi anlatıp bir Github `README.md` dosyası yazdırın.
- `.gitignore` dosyası oluşturun, her dosyayı `push`lamaya gerek var mı?
