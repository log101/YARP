
# O|X|O (Go) 1. Kısım

![gif](https://media.giphy.com/media/qAWWpdxRzQCFEVGbiJ/giphy.gif)

## Giriş

Ortaya mı köşeye mı? İlkokulda sıralarımızda çiçek olduktan sonra en sevdiğimiz faaliyetlerden biri de arkadaşlarımızla "kağıt üzerinde" oynadığımız basit ama eğlenceli oyunlardı. Bugün bunların en gözdelerinden olan XOX oyununun komut satırında oynanabilen bir sürümünü yazacağız.

## Kullanılacak Diller & Kütüphaneler

- Go
- Yalnızca Go 🫶
## Yapılacaklar

1. Oyun tahtasını temsil eden 3x3'lük bir matris oluşturun.
2. Tahtanın istenen hücresine "X" veya "O" koyulmasını sağlayacak bir fonksiyon yazın. Tahtayı ekrana yazdırmak zorunda değilsiniz.
3. Önceki maddedeki işi sırayla yaptıracak bir fonksiyon yazın. Bu fonksiyon oyunun sırayla oynanabilmesini sağlayacak.
4. Tahtada bir oyuncunun kazanıp kazanmadığını kontrol eden bir fonksiyon yazın. Böylece oyun sonsuza kadar devam etmeyecek.

## Öğrenilmesi Gereken Konular & Kavramlar

- Fonksiyonlar
- Koşullu ifadeler ve döngüler
- Girdi/Çıktı İşlemleri (Standard I/O)

## Projenin Sağlaması Gereken Şartlar

- İlk hamle tahtaya her zaman X koymalıdır.
- 3 tane X veya O, çapraz, yatay veya dikey bir şekilde yan yana geldiği takdirde oyun bitmeli.

## İpuçları

- Bir liste, içerisinde hangi türde verileri tutabilir? Mesela bir matris, liste türünde nasıl ifade edilebilir?

## Kendini Biraz Daha Zorlamak İsteyenler İçin

- Oyunun son durumunu ekrana her hamleden sonra yazdırın.
- Oyunu bilgisayara karşı oynanabilen bir hale getirin. Bunu yaparken zorlanabilirsiniz, internetten yardım alın.
